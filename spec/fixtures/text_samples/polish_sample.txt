Kiedy po raz pierwszy odwiedziłem Polskę latem, trafił się nam cały tydzień słonecznej, trzydziestostopniowej pogody.
Ola i ja zatrzymaliśmy się u jej rodziny, która mieszka niedaleko plaży. Pewnego szczególnie upalnego dnia postanowiliśmy pojechać na plażę rowerami która jest oddalona o 30 (trzydzieści) kilometrów. Ponieważ w przeszłości dużo jeździłem na rowerze, byłem pewien, że uda mi się to zrobić bez żadnych problemów, a w przypadku, gdybym się zmęczył - jej brat będzie prowadził, więc mógłbym wrócić z nim samochodem.

Wczesnym rankiem Ola, jej tata, brat i ja wyruszyliśmy na rowerach. Plan był taki, żeby pierwszą połowę zrobić w 1 (jednym) pchnięciu, a potem zatrzymać się u babci, żeby się przywitać (i zjeść ciasto).
Pierwsza część drogi była bardzo łatwa, zaczynała się na ścieżce rowerowej obok drogi, a następnie skręcała na ścieżkę przez las. Drzewa chroniły nas przed słońcem i dość szybko pokonaliśmy spory dystans.

Wkrótce dotarliśmy do domu Oli babci, ale okazało się, że jej babcia wyszła nas szukać. Jej babcia mieszka z kuzynką Oli i jej rodziną, więc zostaliśmy na pół godziny, aby zjeść ciasto i porozmawiać.
Po wykonaniu kilku telefonów udało nam się zlokalizować babcię (która poszła do mieszkania rodziny Oli), a teraz, gdy byliśmy szczęśliwi, że jest bezpieczna, wyruszyliśmy na resztę naszej przejażdżki rowerowej.

Druga połowa jazdy na plażę przebiegła podobnie jak pierwsza. Dotarliśmy na plażę kilka godzin później, aby znaleźć resztę rodziny Oli czekającej na nas z parawanem i dużą ilością jedzenia.

Spędziliśmy na plaży kilka godzin. Ola, jej brat Oliwier i ja spędziliśmy większość czasu bawiąc się morzu. Najpierw bawiliśmy się w głupiego Jasia, a potem próbowaliśmy wyrzucać się nawzajem tak wysoko, jak tylko mogliśmy - gdzie jedna osoba stoi na rękach dwóch pozostałych, a oni wyrzucają tę osobę w powietrze.

Kiedy byliśmy gotowi do wyjścia, musieliśmy podjąć decyzję - gdzie powinniśmy zjeść?
Około 5 (pięciu) kilometrów od plaży znajdowało się miasteczko z wieloma fajnymi restauracjami, więc zdecydowaliśmy się tam pojechać.
W samochodzie nie było wystarczająco dużo miejsca dla wszystkich i dla rowerów, więc zostałem zapytany, czy mogę pojechać rowerem do miasta razem z tatą Oli i kilkoma jej braćmi. Byłem już bardzo zmęczony, ale 5 (pięć) kilometrów to nie jest bardzo długi dystans. Wiedziałem, że mogę przebiec ten dystans w 30 (trzydzieści) minut, więc jazda na rowerze nie powinna zająć więcej niż 20 (dwadzieścia) minut.

Po około 10 (dziesięciu) minutach jazdy na rowerze tata Oli zasugerował, że możemy wybrać nieco dłuższą trasę, która ominie bardziej ruchliwe drogi z dużą ilością samochodów, na co wszyscy się zgodzili.
Nowa trasa miała bardzo długie strome wzniesienie, a moje nogi zaczynały naprawdę boleć. Po około 30 (trzydziestu) minutach byłem naprawdę zmęczony i trochę zdezorientowany/ zdziwiony, dlaczego jeszcze nie dotarliśmy na miejsce - przecież przejechanie 5 (pięciu) kilometrów nie powinno zająć nam więcej pół godziny.

Po kolejnych 10 (dziesięciu) minutach zatrzymaliśmy się, i rodzina Oli zaczęła szybko rozmawiać po polsku. Brzmiało to tak, jakby coś było nie tak, ale nie rozumiałem wystarczająco dużo po polsku, aby zrozumieć, co mówią.
Wróciliśmy na rowery i kontynuowaliśmy jazdę przez kolejne pół godziny - ciągle pod górę. Zacząłem się martwić, że mogę po prostu paść z roweru ze zmęczenia, ale udało mi się jechać dalej - pomagał mi tata Oli nieustannie krzycząc "Dawaj! Dawaj!".

W końcu dotarliśmy do szczytu wzgórza skąd mogliśmy zobaczyć miasto, do którego zmierzaliśmy. Kiedy dotarliśmy do restauracji, poprosiłem Olę o wyjaśnienie po angielsku, co poszło nie tak. Okazało się, że źle skręciliśmy i przejechaliśmy kolejne 15 (piętnaście) kilometrów!

Po obfitym posiłku poczułem się dużo lepiej, a nawet zacząłem dostrzegać zabawną stronę całej sytuacji. Na szczęście udało mi się oddać rower jednemu z braci Oli, który nie jeździł na rowerze tyle co ja dzisiaj a ja zostałem odwieziony do domu samochodem.
